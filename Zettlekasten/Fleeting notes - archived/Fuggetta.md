Le reazioni al Nobel a Parisi sono **emblematiche** e tipiche di questo paese. 

  

Si loda lo scienziato, ma non si investe in scienza.

  

Allo stesso modo celebriamo il Made in Italy, ma chiamiamo gli imprenditori “prenditori”. 

  

Diciamo che siamo luogo di cultura millenaria, ma la si mortifica dando spazio a bufale e ciarlatani. 

  

Siamo maestri di retorica, annunci e salite sui carri dei vincitori. Siamo maestri nello **sproloquio vuoto e nel culto della relazione, ignorando sistematicamente il silenzio della fatica e della serietà**. E il valore della coerenza e dell’onestà intellettuale. 

  

Sono i mali di un paese che sopravvive invece di vivere, arranca invece di crescere, si arrangia invece di svilupparsi. 

  

Tutto è tragico (o comico), nulla è serio. (cit.)

  

Spero che almeno da noi rimanga viva la voglia di qualcosa di diverso, della ricerca di un senso vero per ciò che facciamo, del rifiuto senza se e senza ma di questa deleteria cultura dell’apparenza e della relazione che ci sta annichilendo. 

  

Alfonso