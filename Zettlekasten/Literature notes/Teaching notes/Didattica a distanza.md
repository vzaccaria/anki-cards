Vi sono alcuni spunti ed esperienze personali che ritengo utile sottolineare. Ho cercato di far funzionare il più possibile la didattica classica senza passare a flipped classroom.

Sulla modalità a distanza

-   Da introverso, la situazione attuale ha sdoganato un tipo di insegnamento a me più congeniale, che potrei definire quasi confessionale. Non devo più sprecare energie per muovermi avanti e indietro davanti ad un mezzo di comunicazione che è stato pensato [qualche secolo fa](https://en.wikipedia.org/wiki/Blackboard#Etymology_and_history) per fare comunicazione in broadcast. Lavorare con una tavoletta o al PC connesso con uno studente è un pò come essere allo stesso tavolo. Paradossalmente, sento più la presenza a distanza che non in aula.
-   **La gestione dell'audio è più robusta**, non dovendo affidarmi a microfoni le cui prestazioni sono variabili a cavallo di aule, giorni, posizionamento etc. Essendo io e lo stesso microfono fermo fin dall'inizio. Posso anche investire in un buon microfono senza andare in bancarotta, migliorando significativamente la qualità della comunicazione materiale.



